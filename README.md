# Embedded-System-Project
Group7 : Tutor80




แรงจูงใจ แนวคิด ความสำคัญของโครงงาน
	
 
 
 
 เนื่องจากปัจจุบันมีปัญหาจำนวนมากที่เกิดขึ้นในกรุงเทพฯ ผู้อยู่อาศัยจำนวนมากได้ออกมาเรียกร้องให้ปัญหาเหล่านี้ถูกแก้ไขอย่างเร่งด่วน ปัญหาเหล่านี้ เช่น น้ำท่วมขัง, ฝุ่นและมลพิษ, กล้องวงจรปิดและไฟส่องสว่างไม่ทั่วถึงทางสัญจร, ถนนและทางเท้าชำรุด และ ความปลอดภัยบนทางม้าลาย เป็นต้น ซึ่งปัญหาที่ถูกร้องเรียนมาเป็นอันดับต้นๆ คือปัญหาบนทางเท้าและความปลอดภัยบนทางม้าลาย ปัญหานี้มีทั้งการที่มีความไม่ปลอดภัยในการข้ามทางม้าลาย แม้กระทั่งการที่ไฟสาธารณะตามถนนชำรุดหรือมีประสิทธิภาพไม่มากพอในเวลากลางคืนทำให้เกิดความไม่ปลอดภัยต่อคนที่สัญจรในบริเวณดังกล่าว ดังนั้นกลุ่มของพวกเราจึงเห็นความสำคัญของปัญหานี้ ซึ่งปัญหานี้เป็นปัญหาที่มีมานานและอยู่ใกล้ตัวทุกคนแต่ยังไม่สามารถแก้ไขปัญหาได้ จึงมีความสนใจในการพัฒนาระบบฝังตัวที่ใช้แก้ปัญหาดังกล่าว


การทำงานของระบบ






จากแรงจูงใจในการทำโครงงาน ผู้จัดทำจึงต้องการที่จะออกแบบระบบฝังตัวที่มีส่วนช่วยในการเพิ่มระดับ
ความปลอดภัยในการข้ามถนนและทางเท้า จึงสร้างระบบฝังตัวส่วนที่ 1 ที่ควบคุมไม้กั้นทางรถยนต์โดยระบบนี้
สามารถควบคุมได้ 2 โหมดการใช้งาน ได้แก่ โหมดทำด้วยมือและโหมดอัตโนมัติโหมดทำด้วยมือคือโหมดที่เรา
สามารถควบคุมการเปิด-ปิดของไม้กั้นเองผ่านอุปกรณ์ที่เชื่อมต่ออยู่กับระบบฝังตัว โหมดอัตโนมัติคือโหมดที่ไม้กั้น
สามารถทำการเปิด-ปิดได้เองโดยการตรวจจับผ่านเซนเซอร์ระยะทางซึ่งตรวจจับความเร็วรถจากการเอาความต่าง
ระยะทางเทียบกับเวลาและมีเวลานับถอยหลังที่กำหนดอย่างชัดเจน ซึ่งโหมดอัตโนมัติจะถูกใช้งานเมื่อผู้ที่ต้องการ
ข้ามทางม้าลายกดปุ่ม โดยทั้งสองระบบนี้สามารถทำงานสลับไปมากันได้และทั้งสองโหมดยังมีการแสดงผลถึง
สถานะการข้ามทางม้าลายและเวลานับถอยหลังเมื่อการทำงานอยู่ในระบบอัตโนมัติ ระบบฝังตัวส่วนที่ 1 นี้จะ
แก้ปัญหาในส่วนของการข้ามทางม้าลาย
ระบบฝังตัวส่วนที่ 2 เป็นระบบที่แก้ปัญหาในส่วนของทางเท้าให้มีความปลอดภัยมากขึ้น ซึ่งสามารถใช้
งานสลับกันไปมาได้ 2 โหมดเช่นกัน โดยในโหมดอัตโนมัติ การควบคุมการเปิด-ปิดไฟตามทางเท้าจะใช้เซนเซอร์วัด
ความเข้มแสง เมื่อเซนเซอร์ตรวจจับได้ว่ามีความเข้มแสงที่น้อยเกินไปจะควบคุมให้ไฟตามทางเปิด ถ้าความเข้มแสง
มากเกินไปจะควบคุมให้ไฟตามทางปิด ถ้าความเข้มแสงไม่มากไปไม่น้อยไปเมื่อเทียบกับค่าที่ตั้งไว้จะควบคุมให้ไฟ
ตามทางเปล่งออกมาสลัวๆ และในโหมดทำด้วยมือ จะสามารถควบคุมการเปิด-ปิดไฟตามทางได้ผ่านการใช้ 
Joystick ซึ่งจะควบคุมในแนวแกน Y
ระบบฝังตัวส่วนที่ 1 และส่วนที่ 2 รวมกันจึงเป็นระบบฝังตัวที่สามารถแก้ปัญหาบนทางเท้าและความ
ปลอดภัยบนทางม้าลาย โดย อินพุต(input) ของระบบฝังตัวรวมนี้ คือ ข้อมูลระยะห่างจาก Ultrasonic Sensor,
การกดใช้ Tact Switch ของผู้ข้ามทางม้าลาย, ข้อมูลความสว่างจาก LDR และ การกดเพื่อเปลี่ยนโหมดที่ 
Joystick (Interrupt) และ เอาท์พุต(output) ของระบบฝังตัวรวมนี้ คือ การแสดงสถานะการข้ามถนนบนจอ 
LCD, ไฟที่เปลี่ยนสีได้จากการใช้งานทั้ง 2 โหมด, ไฟตามทางที่ LED เปล่งออกมา, การหมุนของ Servo Machine 
และ การส่งเสียงร้องของ Buzzer
